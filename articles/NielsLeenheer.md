Weekly Nerd van Niels Leenheer

Tijdens de zesde aflevering van de wekelijkse nerdshow door Niels Leenheer werd de wereld van Project Fugu gepresenteerd. Dit project heeft als doel de kloof tussen native apps en webapplicaties te verkleinen door toegang te bieden tot functies die voorheen beperkt waren tot native omgevingen.

Niels erkende de beperkingen van webapplicaties in vergelijking met hun native tegenhangers. Vanwege beveiligingsproblemen waren veel functionaliteiten en interacties met hardware beperkt binnen webbrowsers, wat de ontwikkeling van volledig functionele webapplicaties lastiger maakte. 

Project Fugu, onderdeel van het Chromium (van Google Chrome) project, streeft ernaar de kloof tussen web- en native applicaties te verkleinen. Dit wordt bereikt door een reeks API's te introduceren waarmee webapplicaties toegang kunnen krijgen tot hardware- en systeemniveau functies die voorheen alleen beschikbaar waren voor native apps. Het doel is om webontwikkelaars in staat te stellen krachtigere en meeslepende applicaties te maken die kunnen concurreren met native applicaties.

Niels benadrukte het potentieel van Project Fugu om webapplicaties te laten communiceren met hardware- en systeemfunctionaliteiten. Dit omvat bijvoorbeeld communicatie met apparaten zoals Bluetooth-lampen, waarbij Niels de kleur van de lamp veranderde met behulp van de Web Bluetooth API. Dit is natuurlijk super indrukwekkend en heel erg interessant, ook is het erg belangrijk om hier voorzichtig mee om te gaan omdat dit qua veiligheid enorme risico's draagt.

Niels benadrukte hoe belangrijk browsers zijn in het waarborgen van beveiliging van de gebruikers. Browsers zullen nog meer dan nu moeten inspelen op deze nieuwe technologien, en dus ook in wat er fout kan gaan.